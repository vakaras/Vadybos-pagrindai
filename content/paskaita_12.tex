\chapter{Personalo valdymas}

\begin{defn}[Personalo valdymas]
  Organizacijos darbuotojų verbavimo, mokymo ir atlyginimo už darbą
  valdymas ir administravimas.
\end{defn}

\begin{defn}[Žmonių išteklių valdymas]
  FIXME: Neturėtų būti „Žmogiškųjų išteklių valdymas“?
  
  Strateginis, nuoseklus, visapusis požiūris į organizacijos žmonių
  išteklių valdymą ir ugdymą.
\end{defn}

Personalo valdymo procesas susideda iš tokių žingsnių:
\begin{enumerate}
  \item planavimas;
  \item verbavimas;
  \item atranka;
  \item samdymas;
  \item orientavimas;
  \item vertinimas;
  \item atlyginimas.
\end{enumerate}

\section{Personalo poreikio planavimas}

\begin{defn}[Darbuotojų poreikio planavimas]
  Procesas, kuriuo numatoma, kiek ir kokios kvalifikacijos darbuotojų
  organizacija turi turėti, norėdama įgyvendinti užsibrėžtus
  tikslus.
\end{defn}

Personalo poreikio planavimas yra skaidomas į dvi lygiagrečias kryptis.
\begin{itemize}
  \item Dabartinės žmogiškųjų išteklių būklės įvertinimas, būsimų
    poreikių įvertinimas ir jų patenkinimo programos parengimas.
    Paprastai, tam yra sudaromas darbo išteklių aprašas. Kitaip tariant,
    yra planuojamas darbo vietų skaičius ir jų struktūra.
  \item Darbo užduočių analizė: įvertinamos minimalios žinios,
    kvalifikacija ir sugebėjimai būtini užduoties įvykdymui. Tam
    pasitelkiamas stebėjimas, individualūs ar grupiniai pokalbiai,
    struktūrizuotos anketos, techninės konferencijos. To pagrindu
    yra parengiamos pareigybinės instrukcijos arba kvalifikaciniai
    reikalavimai – planuojami darbuotojai, kokie jie turi būti.
\end{itemize}

\section{Verbavimas}

\begin{defn}[Verbavimas]
  Kandidatų į darbuotojus paieška. Šios veiklos rezultatas yra norinčiųjų
  dirbti organizacijoje kandidatų grupė, iš kurios bus atrenkamas
  samdomas darbuotojas.
\end{defn}

Verbavimas gali būti:
\begin{description}
  \item[vidinis (vidinė darbo rinka)] – kandidato paieška esamų
    organizacijos darbuotojų tarpe;
  \item[išorinis (išorinė darbo rinka)] – kandidatas ieškomas už
    organizacijos ribų. Išorinio verbavimo galimybės:
    \begin{itemize}
      \item darbo skelbimai;
      \item darbo birža;
      \item aukštųjų mokyklų studentų praktika;
      \item rekomendacijos, esamų darbuotojų giminės / draugai.
    \end{itemize}
\end{description}

\section{Atranka}

\begin{defn}[Atranka]
  Procesas, kurio metu iš turimų pretendentų į darbo vietą atrenkamas
  ir pasamdomas tinkamiausias. Atrankos procesas prasideda pretendentų
  sąrašo pateikimu priėmimui ir baigiasi darbuotojo samdos įforminimu.
\end{defn}

Kandidatų atrankos metodai:
\begin{itemize}
  \item interviu;
  \item psichometriniai testai;
  \item bandomasis darbo testas;
  \item biografinių duomenų analizė;
  \item kiti metodai.
\end{itemize}

\section{Verbavimo ir atrankos proceso stadijos}

\begin{enumerate}
  \item \emph{Verbavimas} Laisva darbo vieta. (Arba sukurta, arba
    atleistas darbuotojas.)
  \item \emph{Verbavimas} Darbų analizavimas. (Vedantis prie darbo ar
    pareigybių aprašymo sudarymo.)
  \item \emph{Verbavimas} Kandidatų į darbuotojus grupės sudarymas.
    (Svarbus tinkamo metodo parinkimas.)
  \item \emph{Atranka} Sąrašo sudarymas. (Kandidatų rūšiavimas
    palyginant prašymus su pareigybių specifikacijose nurodytais
    reikalavimais.)
  \item \emph{Atranka} Atranka. (Taikant interviu arba testus.)
  \item \emph{Atranka} Pasiūlymas ir pritarimas. (Sėkmingai
    praėjusiam atranką kandidatui siūloma darbo sutartis.)
  \item \emph{Atranka} Priėmimas.
\end{enumerate}

\section{Adaptacija}

Adaptacija kitaip – darbuotojo orientavimas.

\begin{defn}[Adaptacija]
  Abipusis prisiderinimo procesas: individo prie organizacijos ir
  atvirkščiai.
\end{defn}

Skiriami du adaptacijos lygiai:
\begin{description}
  \item[pirminis] – jaunų, neturinčių patirties darbuotojų prisitaikymo
    procesas;
  \item[antrinis] – jau turinčių darbo patirti darbuotojų prisitaikymo
    procesas.
\end{description}

Skiriami du adaptacijos tipai:
\begin{description}
  \item[techninė (arba profesinė) adaptacija] – darbuotojas supažindinamas
    su atliekamomis funkcijomis, darbo vieta ir darbo sąlygomis;
  \item[socialinė adaptacija] – darbuotojas susipažįsta ir prisitaiko
    prie naujo kolektyvo ir viršininko, pradeda suprasti ir priimti
    naujo kolektyvo vertybes, elgesio normas ir nuomones.
\end{description}

\section{Vertinimas}

\begin{defn}[Darbuotojų veiklos vertinimas]
  Formali, struktūrizuota sistema, kuri matuoja ir įvertina darbuotojų
  veiklos rezultatus bei jų elgesį, įgalindama nustatyti darbuotojo
  produktyvumo lygį.
\end{defn}

Veiklos vertinimo metodai:
\begin{itemize}
  \item rašytinės ataskaitos – vertintojas aprašo stipriąsias ir
    silpnąsias darbuotojo puses, faktinį jo savo pareigų vykdymo
    lygį, potencialias galimybes bei teikia siūlymus;
  \item rangavimas;
  \item porinis palyginimas;
  \item kritinių įvykių registravimas;
  \item su poelgiais susijusios vertinimo skalės;
  \item $360^{\circ}$ laipsnių grįžtamasis ryšys – panaudojami vadovų,
    pavaldinių ir kolegų vertinimai;
  \item kiti metodai.
\end{itemize}

\section{Personalo politika}

\begin{defn}[Personalo politika]
  Nustatyta ir kryptinga efektyvų žmogiškųjų išteklių valdymą užtikrinanti
  veiksmų ir sprendimų sistema.
\end{defn}

\xtable
{
  w [ 3 | 5 | 5 ]
  a [ p | p | p]
  h [ Personalo veiklos | Atvira | Uždara ]
  %
  e [ Personalo verbavimas
    | iš išorinės darbo rinkos
    | iš vidinės darbo rinkos
  ]
  e [ Personalo adaptacija
    | greita, priimtinas „naujokų“ pasiūlytų naujų veiklos metodų diegimas
    | „naujokai“ priskiriami senbuvių globai, būdingas tradicinių veiklos
      metodų taikymas
  ]
  e [ Mokymas ir ugdymas
    | dažnai vykdomi už įmonės ribų, skatina personalo novatoriškumą,
      naujovių diegimą
    | dažnai vykdomi įmonės viduje, formuoja vieningą nuomonę
  ]
  e [ Karjera
    | vyraujant samdai iš išorės, sumažėja galimybė kilti karjeros laiptais
    | aukštesnes pareigas dažniausiai užima senbuviai, karjera planuojama
  ]
  e [ Motyvacija
    | pirmenybė teikiama išorinei (piniginei) motyvacijai
    | pirmenybė teikiama vidinei motyvacijai (stabilumui, socialinių
      garantijų užtikrinimui)
  ]
}

\section{Veiksniai, darantys įtaką personalo valdymui Lietuvoje}

Lietuva – pokomunistinio šalių bloko atstovė. Su tuo susiję veiksniai,
kurie personalo valdymą veikia negatyviai:
\begin{itemize}
  \item žemas pragyvenimo lygis;
  \item tarybiniais laikais susiklosčiusios tradicijos;
  \item socialinės, ekologinės ir kt. atsakomybės trūkumas.
\end{itemize}

Lietuva – nauja ES narė. Tai lemia naujas tradicijas ir tendencijas
personalo valdyme:
\begin{itemize}
  \item naujos galimybės iniciatyviems, kvalifikuotiems darbuotojams;
  \item užsienio kompanijų, atnešančių vakarietiškas tradicijas
    žmogiškųjų išteklių valdyme, padalinių steigimas Lietuvoje;
  \item darbuotojų emigracija į vakarus.
\end{itemize}
